---
title: ข้อปฏิบัติของนิสิตแพทย์
description: ''
category: จรรยาและวินัย
position: 404
---

## จรรยาบรรณนิสิตนักศึกษาแพทย์ไทย

นิสิตต้องปฏิบัติตาม [จรรยาบรรณนิสิตนักศึกษาแพทย์ไทย](/Thai_Medical_Students_Code_of_Conduct.pdf) ได้แก่

1. ข้อพึงปฏิบัติของนิสิตนักศึกษาไทยโดยทั่วไป (Thai Medical Student’s General Practice)
   1. ยึดถือประโยชน์ของเพื่อนมนุษย์เป็นกิจที่หนึ่ง ประโยชน์ตนเป็นที่สอง
   2. มีคุณธรรม โดยเน้น การมีวินัย อดทน ตรงต่อเวลา ซื่อสัตย์ รับผิดชอบ อ่อนน้อมถ่อมตน กตัญญูกตเวที มีเหตุผล แต่งกายสุภาพเรียบร้อยตามกาลเทศะ
   3. ปฏิบัติตนให้อยู่ในกรอบจารีตแห่งวิชาชีพ (Professionalism) ประพฤติตัวเป็นแบบอย่างที่ดีงามต่อสังคม
   4. ใฝ่รู้ เรียนรู้ รอบด้าน และประยุกต์ใช้ได้เท่าทันกับการเปลี่ยนแปลงของโลกยุคสมัย และให้เกิดประโยชน์แก่เพื่อนมนุษย์
   5. มีวิจารณญาณในการใช้ทรัพยากรและเทคโนโลยีที่เหมาะสม และอย่างคุ้มค่าตามหลักปรัชญาเศรษฐกิจพอเพียง
   6. ละเว้นการรับผลประโยชน์หรือสิ่งตอบแทนใด ๆ ที่มีความเกี่ยวข้องหรืออาจมีผลกระทบที่ท ำให้เกิดความเสื่อมเสียหรือนำไปสู่ความไม่เหมาะสมต่อความเป็นนิสิตนักศึกษาแพทย์ องค์กรนิสิตนักศึกษาแพทย์ สถาบันแพทย์ และต่อวิชาชีพเวชกรรมหรือจรรยาแพทย์
2. ข้อพึงปฏิบัติของนิสิตนักศึกษาไทยต่อผู้ป่วย (Thai Medical Student’s Practice to Patient)ต้องเคารพสิทธิผู้ป่วย ให้เกียรติและปฏิบัติต่อผู้ป่วยอย่างเหมาะสมเสมือนครูบาอาจารย์ โดย
   1. เก็บความลับผู้ป่วยและห้ามเผยแพร่ ยกเว้นเพื่อประโยชน์ทางการแพทย์โดยต้องได้รับความยินยอมจากผู้ป่วย
   2. สื่อสารกับผู้ป่วยอย่างสุภาพ แจ้งข้อมูลที่ถูกต้องและอย่างเหมาะสม
   3. ไม่แสวงหาผลประโยชน์อื่น ๆ จากผู้ป่วยยกเว้นเพื่อการศึกษา
   4. คำนึงถึงความปลอดภัยของผู้ป่วยและตัวนิสิตนักศึกษาเองในการให้การรักษา โดยตระหนักในข้อจำกัดของตนเอง
   5. ปฏิบัติต่อผู้ป่วยตามกาลเทศะ โดยคำนึงถึงความรู้สึกและเคารพความเป็นส่วนตัวของผู้ป่วย
3. ข้อพึงปฏิบัติของนิสิตนักศึกษาไทยต่อผู้อื่น (Thai Medical Student’s Practice to Others)
   1. ให้เกียรติและเคารพในศักดิ์ศรีของอาจารย์ รุ่นพี่ เพื่อน รุ่นน้อง และบุคลากรทุกฝ่ายทุกระดับในสถาบันการศึกษา และสถานพยาบาล รวมทั้งผู้อื่นในสังคม 
   2. ช่วยเหลือเกื้อกูล มีน้ำใจต่อเพื่อนนิสิตนักศึกษาแพทย์และเพื่อนร่วมสหวิชาชีพด้วยกัน

## ข้อปฏิบัติในการใช้สื่อสังคมออนไลน์โรงพยาบาลจุฬาลงกรณ์

เพื่อให้การใช้สื่อสังคมออนไลน์สาหรับบุคลากรโรงพยาบาล ตลอดจนนิสิตคณะแพทยศาสตร์ จุฬาลงกรณ์มหาวิทยาลัย ภายในโรงพยาบาล เป็นไปด้วยความเรียบร้อย จึงให้กำหนดข้อปฏิบัติในการใช้สื่อสังคมออนไลน์สำหรับบุคลากรและนิสิตคณะแพทยศาสตร์ จุฬาลงกรณ์มหาวิทยาลัย และโรงพยาบาลจุฬาลงกรณ์ สภากาชาดไทย ดังนี้

1. ต้องไม่เปิดเผยหรือส่งต่อข้อมูล ชื่อ-นามสกุล เลขประจำตัวผู้ป่วย ข้อมูลการเจ็บป่วย รูปภาพ
   ผลการตรวจต่าง ๆ รวมถึงคลิปวิดีโอการดูแลรักษาของผู้ป่วยทางสื่อสังคมออนไลน์
2. ระมัดระวังในการเก็บรักษาข้อมูลส่วนตัว เมื่อใช้สื่อสังคมออนไลน์ ควรแยกข้อมูลส่วนตัว
   และข้อมูลด้านวิชาชีพ ในสื่อสังคมออนไลน์ออกจากกัน
3. ต้องรักษาขอบเขตระดับความสัมพันธ์กับผู้ป่วยให้เหมาะสมตามจรรยาบรรณวิชาชีพ
4. ควรมีส่วนร่วมในการจัดการและแก้ไขปัญหา เมื่อพบการใช้สื่อที่ไม่เหมาะสมบนสื่อสังคมออนไลน์ ได้แก่

   4.1 ตักเตือนหรือแจ้งเจ้าตัวทราบ

   4.2 แจ้งผู้บังคับบัญชา หรืออาจารย์ผู้ควบคุมให้ทราบเพื่อดำเนินการตามความเหมาะสม
5. พึงตระหนักว่าการกระทำที่ไม่เหมาะสมบนสื่อออนไลน์อาจส่งผลให้เกิดความเสื่อมเสียชื่อเสียงทั้งของตนเอง
   ของผู้ป่วย หรือในหมู่เพื่อนร่วมวิชาชีพ รวมทั้งองค์กรได้ ตลอดจนอาจส่งผลในทางลบต่อวิชาชีพอีกด้วย
   

   ประกาศ ณ วันที่ 16 กรกฎาคม 2555
