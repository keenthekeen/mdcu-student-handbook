---
title: ข้อมูลทั่วไป
description: ''
category: หลักสูตรแพทยศาสตรบัณฑิต
position: 101
---

## หลักสูตรแพทยศาสตรบัณฑิต (หลักสูตรปรับปรุง พ.ศ. 2560)

**ชื่อหลักสูตร (ภาษาไทย)**  แพทยศาสตรบัณฑิต (พ.บ.)

**ชื่อหลักสูตร (ภาษาอังกฤษ)**   Doctor of Medicine (M.D.)

**รูปแบบ**   ปริญญาตรี

## วัตถุประสงค์
หลักสูตรแพทยศาสตรบัณฑิต (หลักสูตรปรับปรุง พ.ศ. 2560) มีวัตถุประสงค์เพื่อผลิตบัณฑิตแพทย์ที่มี
1. ความสามารถในการสัมภาษณ์ประวัติ ตรวจร่างกาย และประมวลข้อมูลที่ได้จากการสัมภาษณ์ประวัติและการตรวจร่างกายเพื่อระบุปัญหาของผู้ป่วย ตลอดจนให้การวินิจฉัยและวินิจฉัยแยกโรค (Clinical diagnosis)
2. ความสามารถในการเลือกใช้การทดสอบทางห้องปฏิบัติการอย่างสมเหตุผลและแปลผล (Patient investigation)
3. ความสามารถในการให้การดูแลรักษาอย่างสมเหตุผล (Patient management)
4. ความสามารถในการทำหัตถการทางการแพทย์ (Procedures)
5. ความสามารถในการสื่อสารเชิงวิชาชีพ (Professional communication)
6. ความสามารถในการบริบาลและสร้างเสริมสุขภาพแบบองค์รวม (Holistic care)
7. ความสามารถในการประยุกต์ความรู้ด้านเวชจริยศาสตร์และกฎหมายที่เกี่ยวข้องไปใช้ในการบริบาลผู้ป่วย (Medical ethics & professional laws)
8. ความสามารถในการคิดเชิงวิพากษ์และเวชศาสตร์เชิงประจักษ์ (Critical thinking)
9. ความสามารถในการประยุกต์ความรู้วิทยาศาสตร์การแพทย์พื้นฐานและความรู้วิทยาศาสตร์การแพทย์คลินิกไปใช้ในการบริบาลผู้ป่วย (Basic and clinical sciences)
10. คุณธรรม จริยธรรมและความรับผิดชอบต่อสังคมของแพทย์ในบทบาทต่าง ๆ (Roles of doctor and social responsibility)
11. ความใฝ่รู้ สามารถพัฒนาตนเอง (Professional and personal development)
12. ความสามารถในการเป็นผู้นำและการทำงานร่วมกับผู้อื่น (Leadership and teamwork) 

## ระยะ

หลักสูตรแพทยศาสตรบัณฑิต (หลักสูตรปรับปรุง พ.ศ. 2560) แบ่งออกเป็น 4 ระยะ ได้แก่
- ระยะที่ 1 : ปีที่ 1
- ระยะที่ 2 : ปีที่ 2 - 3
- ระยะที่ 3 : ปีที่ 4 - 5
- ระยะที่ 4 : ปีที่ 6
