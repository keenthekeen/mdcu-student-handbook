---
title: การรักษาพยาบาล
description: ''
category: สวัสดิการนิสิต
position: 591
---

## สิทธินิสิตแพทย์ โรงพยาบาลจุฬาลงกรณ์

ให้นิสิตย้ายสิทธิประกันสุขภาพถ้วนหน้า ("30 บาท") มาที่โรงพยาบาลจุฬาลงกรณ์ ใช้เวลาประมาณ 2 สัปดาห์ โดยกรอกใบลงทะเบียนที่ฝ่ายกิจการนิสิต พร้อมแนบสำเนาบัตรประจำตัวประชาชน สำเนาบัตรประจำตัวนิสิต และสำเนาทะเบียนบ้าน

เมื่อจะรับการรักษา ให้นำบัตรประจำตัวประชาชนพร้อมบัตรประจำตัวนิสิต ติดต่อที่อาคารภปร. ชั้นล่าง เคานเตอร์ 19 โดยแจ้งคลินิกที่ต้องการ

![ขั้นตอนการรับบริการที่ตึกภปร.](/health-howto-kcmh.png)

กรณีนิสิตมีสิทธิการรักษาของข้าราชการ (รวมทั้ง เป็นบุตรข้าราชการ อายุไม่ครบ 20 ปี) สามารถใช้สิทธิเบิกจ่ายตรงที่โรงพยาบาลจุฬาลงกรณ์ ให้ติดต่อลงทะเบียนและพิมพ์ลายนิ้วมือที่อาคารภปร. และเมื่ออายุ 20 ปีจึงสมัครใช้สิทธิประกันสุขภาพถ้วนหน้า

เฉพาะนิสิตแพทย์ชั้นปีที่ 6 เมื่อรับการรักษาแบบผู้ป่วยใน จะได้รับสิทธิผู้ป่วยพิเศษเท่ากับบุคลากรของโรงพยาบาลจุฬาลงกรณ์ โดยขอรับหนังสือรับรองที่ฝ่ายกิจการนิสิต


## ศูนย์บริการสุขภาพแห่งจุฬาลงกรณ์มหาวิทยาลัย

นิสิตจุฬาลงกรณ์มหาวิทยาลัยสามารถรับบริการที่ศูนย์บริการสุขภาพแห่งจุฬาลงกรณ์มหาวิทยาลัย อาคารจามจุรี 9 ดูรายละเอียดเพิ่มเติมที่[เว็บไซต์ศูนย์ฯ](http://www.cuhc.chula.ac.th)

## ประกันอุบัติเหตุ

กรณีเกิดอุบัติเหตุ สามารถเข้ารักษาได้ที่สถานพยาบาลทุกแห่ง โดยนำใบเสร็จรับเงินฉบับจริงมาติดต่อขอเบิกเงินประกันจากทางมหาวิทยาลัยได้ที่ CU Student Corner ศาลาพระเกี้ยวชั้นล่าง โทรศัพท์ 02-218-7077

## ประกันการติดโรคโควิด-19

คณะแพทยศาสตร์ทำประกันสุขภาพเพิ่มเติม กรณีติดโรคโควิด-19 ให้แก่นิสิตแพทย์ทุกคน
